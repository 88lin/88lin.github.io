[{
    "author": "佚名",
    "dynasty": "春秋",
    "content": "<p>关关雎鸠，在河之洲。窈窕淑女，君子好逑。<br>参差荇菜，左右流之。窈窕淑女，寤寐求之。<br>求之不得，寤寐思服。悠哉悠哉，辗转反侧。<br>参差荇菜，左右采之。窈窕淑女，琴瑟友之。<br>参差荇菜，左右芼之。窈窕淑女，钟鼓乐之。</p>",
    "book": "诗经",
    "title": "关雎"
}, {
    "author": "佚名",
    "dynasty": "春秋",
    "content": "<p>肃肃兔罝，椓之丁丁。赳赳武夫，公侯干城。</p>",
    "book": "诗经",
    "title": "兔罝"
}, {
    "author": "佚名",
    "dynasty": "春秋",
    "content": "<p>采采芣苢，薄言采之。<br>采采芣苢，薄言有之。<br>采采芣苢，薄言掇之。<br>采采芣苢，薄言捋之。<br>采采芣苢，薄言袺之。<br>采采芣苢，薄言襭之。</p>",
    "book": "诗经",
    "title": "芣苢"
}, {
    "author": "佚名",
    "dynasty": "春秋",
    "content": "<p>葛之覃兮，施于中谷，维叶萋萋。黄鸟于飞，集于灌木，其鸣喈喈。<br>葛之覃兮，施于中谷，维叶莫莫。是刈是濩，为絺为綌，服之无斁。<br>言告师氏，言告言归。薄污我私，薄浣我衣。害浣害否？归宁父母。</p>",
    "book": "诗经",
    "title": "葛覃"
}, {
    "author": "佚名",
    "dynasty": "春秋",
    "content": "<p>南有乔木，不可休思。<br>汉有游女，不可求思。<br>汉之广矣，不可泳思。<br>江之永矣，不可方思。</p>",
    "book": "诗经",
    "title": "汉广"
}, {
    "author": "佚名",
    "dynasty": "春秋",
    "content": "<p>采采卷耳，不盈顷筐。嗟我怀人，寘彼周行。<br>陟彼崔嵬，我马虺隤。我姑酌彼金罍，维以不永怀。<br>陟彼高冈，我马玄黄。我姑酌彼兕觥，维以不永伤。<br>陟彼砠矣，我马瘏矣，我仆痡矣，云何吁矣。</p>",
    "book": "诗经",
    "title": "卷耳"
}, {
    "author": "佚名",
    "dynasty": "春秋",
    "content": "<p>螽斯羽，诜诜兮。宜尔子孙，振振兮。</p>",
    "book": "诗经",
    "title": "螽斯"
}, {
    "author": "佚名",
    "dynasty": "春秋",
    "content": "<p>桃之夭夭，灼灼其华。之子于归，宜其室家。<br>桃之夭夭，有蕡其实。之子于归，宜其家室。<br>桃之夭夭，其叶蓁蓁。之子于归，宜其家人。</p>",
    "book": "诗经",
    "title": "桃夭"
}, {
    "author": "佚名",
    "dynasty": "春秋",
    "content": "<p>南有樛木，葛藟累之。乐只君子，福履绥之。</p>",
    "book": "诗经",
    "title": "樛木"
}, {
    "author": "佚名",
    "dynasty": "春秋",
    "content": null,
    "book": "诗经",
    "title": "麟之趾"
}, {
    "author": "佚名",
    "dynasty": "春秋",
    "content": "<p>遵彼汝坟，伐其条枚。未见君子，惄如调饥。</p>",
    "book": "诗经",
    "title": "汝坟"
}, {
    "author": "佚名",
    "dynasty": "春秋",
    "content": "<p>厌浥行露，岂不夙夜，谓行多露。</p>",
    "book": "诗经",
    "title": "行露"
}, {
    "author": "佚名",
    "dynasty": "春秋",
    "content": "<p>于以采蘋？南涧之滨。于以采藻？于彼行潦。</p>",
    "book": "诗经",
    "title": "采蘋"
}, {
    "author": "佚名",
    "dynasty": "春秋",
    "content": "<p>蔽芾甘棠，勿剪勿伐，召伯所茇。<br>蔽芾甘棠，勿剪勿败，召伯所憩。<br>蔽芾甘棠，勿剪勿拜，召伯所说。</p>",
    "book": "诗经",
    "title": "甘棠"
}, {
    "author": "佚名",
    "dynasty": "春秋",
    "content": "<p>维鹊有巢，维鸠居之。之子于归，百两御之。</p>",
    "book": "诗经",
    "title": "鹊巢"
}, {
    "author": "佚名",
    "dynasty": "春秋",
    "content": "<p>于以采蘩？于沼于沚。于以用之？公侯之事。</p>",
    "book": "诗经",
    "title": "采蘩"
}, {
    "author": "佚名",
    "dynasty": "春秋",
    "content": null,
    "book": "诗经",
    "title": "草虫"
}, {
    "author": "佚名",
    "dynasty": "春秋",
    "content": "<p>羔羊之皮，素丝五紽。退食自公，委蛇委蛇。</p>",
    "book": "诗经",
    "title": "羔羊"
}, {
    "author": "佚名",
    "dynasty": "春秋",
    "content": "<p>嘒彼小星，三五在东。肃肃宵征，夙夜在公。寔命不同。<br>嘒彼小星，维参与昴。肃肃宵征，抱衾与裯。寔命不犹。</p>",
    "book": "诗经",
    "title": "小星"
}, {
    "author": "佚名",
    "dynasty": "春秋",
    "content": "<p>殷其雷，在南山之阳。何斯违斯，莫敢或遑？振振君子，归哉归哉！</p>",
    "book": "诗经",
    "title": "殷其雷"
}, {
    "author": "佚名",
    "dynasty": "春秋",
    "content": "<p>江有汜，之子归，不我以。不我以，其后也悔。</p>",
    "book": "诗经",
    "title": "江有汜"
}, {
    "author": "佚名",
    "dynasty": "春秋",
    "content": "<p>摽有梅，其实七兮。求我庶士，迨其吉兮。<br>摽有梅，其实三兮。求我庶士，迨其今兮。<br>摽有梅，顷筐塈之。求我庶士，迨其谓之。</p>",
    "book": "诗经",
    "title": "摽有梅"
}, {
    "author": "佚名",
    "dynasty": "春秋",
    "content": "<p>野有死麕，白茅包之。有女怀春，吉士诱之。<br>林有朴樕，野有死鹿。白茅纯束，有女如玉。<br>舒而脱脱兮！无感我帨兮！无使尨也吠！</p>",
    "book": "诗经",
    "title": "野有死麕"
}, {
    "author": "佚名",
    "dynasty": "春秋",
    "content": "<p>泛彼柏舟，亦泛其流。耿耿不寐，如有隐忧。微我无酒，以敖以游。<br>我心匪鉴，不可以茹。亦有兄弟，不可以据。薄言往愬，逢彼之怒。<br>我心匪石，不可转也。我心匪席，不可卷也。威仪棣棣，不可选也。<br>忧心悄悄，愠于群小。觏闵既多，受侮不少。静言思之，寤辟有摽。<br>日居月诸，胡迭而微？心之忧矣，如匪浣衣。静言思之，不能奋飞。</p>",
    "book": "诗经",
    "title": "柏舟"
}, {
    "author": "佚名",
    "dynasty": "春秋",
    "content": "<p>绿兮衣兮，绿衣黄里。心之忧矣，曷维其已？<br>绿兮衣兮，绿衣黄裳。心之忧矣，曷维其亡？<br>绿兮丝兮，女所治兮。我思古人，俾无訧兮。<br>絺兮绤兮，凄其以风。我思古人，实获我心。</p>",
    "book": "诗经",
    "title": "绿衣"
}, {
    "author": "佚名",
    "dynasty": "春秋",
    "content": "<p>燕燕于飞，差池其羽。之子于归，远送于野。瞻望弗及，泣涕如雨。</p>",
    "book": "诗经",
    "title": "燕燕"
}, {
    "author": "佚名",
    "dynasty": "春秋",
    "content": "<p>日居月诸，照临下土。乃如之人兮，逝不古处？胡能有定？宁不我顾。</p>",
    "book": "诗经",
    "title": "日月"
}, {
    "author": "佚名",
    "dynasty": "春秋",
    "content": "<p>终风且暴，顾我则笑，谑浪笑敖，中心是悼。</p>",
    "book": "诗经",
    "title": "终风"
}, {
    "author": "佚名",
    "dynasty": "春秋",
    "content": "<p>彼茁者葭，壹发五豝，于嗟乎驺虞！</p>",
    "book": "诗经",
    "title": "驺虞"
}, {
    "author": "佚名",
    "dynasty": "春秋",
    "content": "<p>击鼓其镗，踊跃用兵。土国城漕，我独南行。<br>从孙子仲，平陈与宋。不我以归，忧心有忡。<br>爰居爰处？爰丧其马？于以求之？于林之下。<br>死生契阔，与子成说。执子之手，与子偕老。<br>于嗟阔兮，不我活兮。于嗟洵兮，不我信兮。</p>",
    "book": "诗经",
    "title": "击鼓"
}, {
    "author": "佚名",
    "dynasty": "春秋",
    "content": "<p>何彼襛矣，唐棣之华？曷不肃雍？王姬之车。</p>",
    "book": "诗经",
    "title": "何彼襛矣"
}, {
    "author": "佚名",
    "dynasty": "春秋",
    "content": "<p>式微，式微，胡不归？微君之故，胡为乎中露！<br>式微，式微，胡不归？微君之躬，胡为乎泥中！</p>",
    "book": "诗经",
    "title": "式微"
}, {
    "author": "佚名",
    "dynasty": "春秋",
    "content": "<p>简兮简兮，方将万舞。日之方中，在前上处。</p>",
    "book": "诗经",
    "title": "简兮"
}, {
    "author": "佚名",
    "dynasty": "春秋",
    "content": "<p>凯风自南，吹彼棘心。棘心夭夭，母氏劬劳。<br>凯风自南，吹彼棘薪。母氏圣善，我无令人。<br>爰有寒泉？在浚之下。有子七人，母氏劳苦。<br>睍睆黄鸟，载好其音。有子七人，莫慰母心。</p>",
    "book": "诗经",
    "title": "凯风"
}, {
    "author": "佚名",
    "dynasty": "春秋",
    "content": "<p>匏有苦叶，济有深涉。深则厉，浅则揭。</p>",
    "book": "诗经",
    "title": "匏有苦叶"
}, {
    "author": "佚名",
    "dynasty": "春秋",
    "content": "<p>习习谷风，以阴以雨。黾勉同心，不宜有怒。采葑采菲，无以下体？德音莫违，及尔同死。</p>",
    "book": "诗经",
    "title": "谷风"
}, {
    "author": "佚名",
    "dynasty": "春秋",
    "content": "<p>旄丘之葛兮，何诞之节兮。叔兮伯兮，何多日也？</p>",
    "book": "诗经",
    "title": "旄丘"
}, {
    "author": "佚名",
    "dynasty": "春秋",
    "content": "<p>雄雉于飞，泄泄其羽。我之怀矣，自诒伊阻。</p>",
    "book": "诗经",
    "title": "雄雉"
}, {
    "author": "佚名",
    "dynasty": "春秋",
    "content": "<p>静女其姝，俟我于城隅。爱而不见，搔首踟蹰。<br>静女其娈，贻我彤管。彤管有炜，说怿女美。<br>自牧归荑，洵美且异。匪女之为美，美人之贻。</p>",
    "book": "诗经",
    "title": "静女"
}, {
    "author": "佚名",
    "dynasty": "春秋",
    "content": "<p>新台有泚，河水瀰瀰。燕婉之求，蘧篨不鲜。</p>",
    "book": "诗经",
    "title": "新台"
}, {
    "author": "佚名",
    "dynasty": "春秋",
    "content": "<p>毖彼泉水，亦流于淇。有怀于卫，靡日不思。娈彼诸姬，聊与之谋。<br>出宿于泲，饮饯于祢，女子有行，远父母兄弟。问我诸姑，遂及伯姊。<br>出宿于干，饮饯于言。载脂载辖，还车言迈。遄臻于卫，不瑕有害？<br>我思肥泉，兹之永叹。思须与漕，我心悠悠。驾言出游，以写我忧。</p>",
    "book": "诗经",
    "title": "泉水"
}, {
    "author": "佚名",
    "dynasty": "春秋",
    "content": "<p>二子乘舟，泛泛其景。愿言思子，中心养养！</p>",
    "book": "诗经",
    "title": "二子乘舟"
}, {
    "author": "佚名",
    "dynasty": "春秋",
    "content": "<p>出自北门，忧心殷殷。终窭且贫，莫知我艰。已焉哉！天实为之，谓之何哉！</p>",
    "book": "诗经",
    "title": "北门"
}, {
    "author": "佚名",
    "dynasty": "春秋",
    "content": "<p>北风其凉，雨雪其雱。惠而好我，携手同行。其虚其邪？既亟只且！</p>",
    "book": "诗经",
    "title": "北风"
}, {
    "author": "佚名",
    "dynasty": "春秋",
    "content": "<p>泛彼柏舟，在彼中河。髧彼两髦，实维我仪。</p>",
    "book": "诗经",
    "title": "鄘风·柏舟"
}, {
    "author": "佚名",
    "dynasty": "春秋",
    "content": "<p>墙有茨，不可扫也。中冓之言，不可道也。所可道也，言之丑也。</p>",
    "book": "诗经",
    "title": "墙有茨"
}, {
    "author": "佚名",
    "dynasty": "春秋",
    "content": "<p>君子偕老，副笄六珈。委委佗佗，如山如河，象服是宜。子之不淑，云如之何？</p>",
    "book": "诗经",
    "title": "君子偕老"
}, {
    "author": "佚名",
    "dynasty": "春秋",
    "content": "<p>爰采唐矣？沬之乡矣。云谁之思？美孟姜矣。期我乎桑中，要我乎上宫，送我乎淇之上矣。</p>",
    "book": "诗经",
    "title": "桑中"
}, {
    "author": "佚名",
    "dynasty": "春秋",
    "content": null,
    "book": "诗经",
    "title": "定之方中"
}, {
    "author": "佚名",
    "dynasty": "春秋",
    "content": "<p>蝃蝀在东，莫之敢指。女子有行，远父母兄弟。</p>",
    "book": "诗经",
    "title": "蝃蝀"
}, {
    "author": "佚名",
    "dynasty": "春秋",
    "content": "<p>鹑之奔奔，鹊之彊彊。人之无良，我以为兄！</p>",
    "book": "诗经",
    "title": "鹑之奔奔"
}, {
    "author": "佚名",
    "dynasty": "春秋",
    "content": "<p>孑孑干旄，在浚之郊。素丝纰之，良马四之。彼姝者子，何以畀之？</p>",
    "book": "诗经",
    "title": "干旄"
}, {
    "author": "佚名",
    "dynasty": "春秋",
    "content": "<p>载驰载驱，归唁卫侯。驱马悠悠，言至于漕。大夫跋涉，我心则忧。</p>",
    "book": "诗经",
    "title": "载驰"
}, {
    "author": "佚名",
    "dynasty": "春秋",
    "content": "<p>瞻彼淇奥，绿竹猗猗。有匪君子，如切如磋，如琢如磨。瑟兮僩兮，赫兮咺兮。有匪君子，终不可谖兮。<br>瞻彼淇奥，绿竹青青。有匪君子，充耳琇莹，会弁如星。瑟兮僩兮，赫兮咺兮。有匪君子，终不可谖兮。<br>瞻彼淇奥，绿竹如箦。有匪君子，如金如锡，如圭如璧。宽兮绰兮，猗重较兮。善戏谑兮，不为虐兮。</p>",
    "book": "诗经",
    "title": "淇奥"
}, {
    "author": "佚名",
    "dynasty": "春秋",
    "content": "<p>考槃在涧，硕人之宽。独寐寤言，永矢弗谖。</p>",
    "book": "诗经",
    "title": "考槃"
}, {
    "author": "佚名",
    "dynasty": "春秋",
    "content": "<p>相鼠有皮，人而无仪！人而无仪，不死何为？<br>相鼠有齿，人而无止！人而无止，不死何俟？<br>相鼠有体，人而无礼，人而无礼！胡不遄死？</p>",
    "book": "诗经",
    "title": "相鼠"
}, {
    "author": "佚名",
    "dynasty": "春秋",
    "content": "<p>氓之蚩蚩，抱布贸丝。匪来贸丝，来即我谋。送子涉淇，至于顿丘。匪我愆期，子无良媒。将子无怒，秋以为期。</p>",
    "book": "诗经",
    "title": "氓"
}, {
    "author": "佚名",
    "dynasty": "春秋",
    "content": "<p>伯兮朅兮，邦之桀兮。伯也执殳，为王前驱。</p>",
    "book": "诗经",
    "title": "伯兮"
}, {
    "author": "佚名",
    "dynasty": "春秋",
    "content": "<p>有狐绥绥，在彼淇梁。心之忧矣，之子无裳。</p>",
    "book": "诗经",
    "title": "有狐"
}, {
    "author": "佚名",
    "dynasty": "春秋",
    "content": "<p>硕人其颀，衣锦褧衣。齐侯之子，卫侯之妻。东宫之妹，邢侯之姨，谭公维私。</p>",
    "book": "诗经",
    "title": "硕人"
}, {
    "author": "佚名",
    "dynasty": "春秋",
    "content": "<p>投我以木瓜，报之以琼琚。匪报也，永以为好也！</p>",
    "book": "诗经",
    "title": "木瓜"
}, {
    "author": "佚名",
    "dynasty": "春秋",
    "content": "<p>芄兰之支，童子佩觿。虽则佩觿，能不我知。容兮遂兮，垂带悸兮。</p>",
    "book": "诗经",
    "title": "芄兰"
}, {
    "author": "佚名",
    "dynasty": "春秋",
    "content": "<p>谁谓河广？一苇杭之。谁谓宋远？跂予望之。</p>",
    "book": "诗经",
    "title": "河广"
}, {
    "author": "佚名",
    "dynasty": "春秋",
    "content": "<p>彼黍离离，彼稷之苗。行迈靡靡，中心摇摇。知我者，谓我心忧；不知我者，谓我何求。悠悠苍天，此何人哉？</p>",
    "book": "诗经",
    "title": "黍离"
}, {
    "author": "佚名",
    "dynasty": "春秋",
    "content": "<p>中谷有蓷，暵其乾矣。有女仳离，嘅其叹矣。嘅其叹矣，遇人之艰难矣！</p>",
    "book": "诗经",
    "title": "中谷有蓷"
}, {
    "author": "佚名",
    "dynasty": "春秋",
    "content": "<p>君子于役，不知其期，曷至哉？鸡栖于埘，日之夕矣，羊牛下来。君子于役，如之何勿思！<br>君子于役，不日不月，曷其有佸？鸡栖于桀，日之夕矣，羊牛下括。君子于役，苟无饥渴！</p>",
    "book": "诗经",
    "title": "君子于役"
}, {
    "author": "佚名",
    "dynasty": "春秋",
    "content": "<p>君子阳阳，左执簧，右招我由房，其乐只且！</p>",
    "book": "诗经",
    "title": "君子阳阳"
}, {
    "author": "佚名",
    "dynasty": "春秋",
    "content": "<p>扬之水，不流束薪。彼其之子，不与我戍申。怀哉怀哉，曷月予还归哉？<br>扬之水，不流束楚。彼其之子，不与我戍甫。怀哉怀哉，曷月予还归哉？<br>扬之水，不流束蒲。彼其之子，不与我戍许。怀哉怀哉，曷月予还归哉？</p>",
    "book": "诗经",
    "title": "国风·王风·扬之水"
}, {
    "author": "佚名",
    "dynasty": "春秋",
    "content": "<p>籊籊竹竿，以钓于淇。岂不尔思？远莫致之。</p>",
    "book": "诗经",
    "title": "竹竿"
}, {
    "author": "佚名",
    "dynasty": "春秋",
    "content": "<p>有兔爰爰，雉离于罗。我生之初，尚无为；我生之后，逢此百罹。尚寐无吪！<br>有兔爰爰，雉离于罦。我生之初，尚无造；我生之后，逢此百忧。尚寐无觉！<br>有兔爰爰，雉离于罿。我生之初，尚无庸；我生之后，逢此百凶。尚寐无聪！</p>",
    "book": "诗经",
    "title": "兔爰"
}, {
    "author": "佚名",
    "dynasty": "春秋",
    "content": "<p>绵绵葛藟，在河之浒。终远兄弟，谓他人父。谓他人父，亦莫我顾。<br>绵绵葛藟，在河之涘。终远兄弟，谓他人母。谓他人母，亦莫我有。<br>绵绵葛藟，在河之漘。终远兄弟，谓他人昆。谓他人昆，亦莫我闻。</p>",
    "book": "诗经",
    "title": "葛藟"
}, {
    "author": "佚名",
    "dynasty": "春秋",
    "content": "<p>彼采葛兮，一日不见，如三月兮！<br>彼采萧兮，一日不见，如三秋兮！<br>彼采艾兮！一日不见，如三岁兮！</p>",
    "book": "诗经",
    "title": "采葛"
}, {
    "author": "佚名",
    "dynasty": "春秋",
    "content": "<p>大车槛槛，毳衣如菼。岂不尔思？畏子不敢。<br>大车啍啍，毳衣如璊。岂不尔思？畏子不奔。<br>毂则异室，死则同穴。谓予不信，有如皎日。</p>",
    "book": "诗经",
    "title": "大车"
}, {
    "author": "佚名",
    "dynasty": "春秋",
    "content": "<p>丘中有麻，彼留子嗟。彼留子嗟，将其来施施。</p>",
    "book": "诗经",
    "title": "丘中有麻"
}, {
    "author": "佚名",
    "dynasty": "春秋",
    "content": "<p>缁衣之宜兮，敝予又改为兮。适子之馆兮。还予授子之粲兮。</p>",
    "book": "诗经",
    "title": "缁衣"
}, {
    "author": "佚名",
    "dynasty": "春秋",
    "content": "<p>将仲子兮，无逾我里，无折我树杞。岂敢爱之？畏我父母。仲可怀也，父母之言亦可畏也。<br>将仲子兮，无逾我墙，无折我树桑。岂敢爱之？畏我诸兄。仲可怀也，诸兄之言亦可畏也。<br>将仲子兮，无逾我园，无折我树檀。岂敢爱之？畏人之多言。仲可怀也，人之多言亦可畏也。</p>",
    "book": "诗经",
    "title": "将仲子"
}, {
    "author": "佚名",
    "dynasty": "春秋",
    "content": "<p>叔于田，巷无居人。岂无居人？不如叔也。洵美且仁。</p>",
    "book": "诗经",
    "title": "叔于田"
}, {
    "author": "佚名",
    "dynasty": "春秋",
    "content": "<p>萚兮萚兮，风其吹女。叔兮伯兮，倡予和女。</p>",
    "book": "诗经",
    "title": "萚兮"
}, {
    "author": "佚名",
    "dynasty": "春秋",
    "content": "<p>叔于田，乘乘马。执辔如组，两骖如舞。叔在薮，火烈具举。袒裼暴虎，献于公所。将叔勿狃，戒其伤女。</p>",
    "book": "诗经",
    "title": "大叔于田"
}, {
    "author": "佚名",
    "dynasty": "春秋",
    "content": "<p>清人在彭，驷介旁旁。二矛重英，河上乎翱翔。</p>",
    "book": "诗经",
    "title": "清人"
}, {
    "author": "佚名",
    "dynasty": "春秋",
    "content": "<p>女曰鸡鸣，士曰昧旦。子兴视夜，明星有烂。将翱将翔，弋凫与雁。</p>",
    "book": "诗经",
    "title": "女曰鸡鸣"
}, {
    "author": "佚名",
    "dynasty": "春秋",
    "content": "<p>有女同车，颜如舜华。将翱将翔，佩玉琼琚。彼美孟姜，洵美且都。</p>",
    "book": "诗经",
    "title": "有女同车"
}, {
    "author": "佚名",
    "dynasty": "春秋",
    "content": "<p>山有扶苏，隰有荷华。不见子都，乃见狂且。</p>",
    "book": "诗经",
    "title": "山有扶苏"
}, {
    "author": "佚名",
    "dynasty": "春秋",
    "content": "<p>羔裘如濡，洵直且侯。彼其之子，舍命不渝。</p>",
    "book": "诗经",
    "title": "羔裘"
}, {
    "author": "佚名",
    "dynasty": "春秋",
    "content": "<p>遵大路兮，掺执子之祛兮，无我恶兮，不寁故也！</p>",
    "book": "诗经",
    "title": "遵大路"
}, {
    "author": "佚名",
    "dynasty": "春秋",
    "content": "<p>彼狡童兮，不与我言兮。维子之故，使我不能餐兮。</p>",
    "book": "诗经",
    "title": "狡童"
}, {
    "author": "佚名",
    "dynasty": "春秋",
    "content": "<p>子惠思我，褰裳涉溱。子不我思，岂无他人？狂童之狂也且！<br>子惠思我，褰裳涉洧。子不我思，岂无他士？狂童之狂也且！</p>",
    "book": "诗经",
    "title": "褰裳"
}, {
    "author": "佚名",
    "dynasty": "春秋",
    "content": "<p>东门之墠，茹藘在阪。其室则迩，其人甚远。</p>",
    "book": "诗经",
    "title": "东门之墠"
}, {
    "author": "佚名",
    "dynasty": "春秋",
    "content": "<p>风雨凄凄，鸡鸣喈喈，既见君子。云胡不夷？<br>风雨潇潇，鸡鸣胶胶。既见君子，云胡不瘳？<br>风雨如晦，鸡鸣不已。既见君子，云胡不喜？</p>",
    "book": "诗经",
    "title": "风雨"
}, {
    "author": "佚名",
    "dynasty": "春秋",
    "content": "<p>青青子衿，悠悠我心。纵我不往，子宁不嗣音？</p>",
    "book": "诗经",
    "title": "子衿"
}, {
    "author": "佚名",
    "dynasty": "春秋",
    "content": "<p>扬之水，不流束楚。终鲜兄弟，维予与女。无信人之言，人实诳女。</p>",
    "book": "诗经",
    "title": "郑风·扬之水"
}, {
    "author": "佚名",
    "dynasty": "春秋",
    "content": "<p>出其东门，有女如云。虽则如云，匪我思存。缟衣綦巾，聊乐我员。<br>出其闉闍，有女如荼。虽则如荼，匪我思且。缟衣茹藘，聊可与娱。</p>",
    "book": "诗经",
    "title": "出其东门"
}, {
    "author": "佚名",
    "dynasty": "春秋",
    "content": "<p>子之丰兮，俟我乎巷兮，悔予不送兮。</p>",
    "book": "诗经",
    "title": "丰"
}, {
    "author": "佚名",
    "dynasty": "春秋",
    "content": "<p>野有蔓草，零露漙兮。有美一人，清扬婉兮。邂逅相遇，适我愿兮。</p>",
    "book": "诗经",
    "title": "野有蔓草"
}, {
    "author": "佚名",
    "dynasty": "春秋",
    "content": "<p>溱与洧，方涣涣兮。<br>士与女，方秉蕑兮。<br>女曰观乎？士曰既且，且往观乎？<br>洧之外，洵訏且乐。<br>维士与女，伊其相谑，赠之以勺药。<br>溱与洧，浏其清矣。<br>士与女，殷其盈矣。<br>女曰观乎？士曰既且，且往观乎？<br>洧之外，洵訏且乐。<br>维士与女，伊其将谑，赠之以勺药。</p>",
    "book": "诗经",
    "title": "溱洧"
}, {
    "author": "佚名",
    "dynasty": "春秋",
    "content": "<p>鸡既鸣矣，朝既盈矣。匪鸡则鸣，苍蝇之声。<br>东方明矣，朝既昌矣。匪东方则明，月出之光。<br>虫飞薨薨，甘与子同梦。会且归矣，无庶予子憎。</p>",
    "book": "诗经",
    "title": "鸡鸣"
}, {
    "author": "佚名",
    "dynasty": "春秋",
    "content": "<p>子之还兮，遭我乎狃之间兮。并驱从两肩兮，揖我谓我儇兮。</p>",
    "book": "诗经",
    "title": "还"
}, {
    "author": "佚名",
    "dynasty": "春秋",
    "content": "<p>东方之日兮，彼姝者子，在我室兮。在我室兮，履我即兮。</p>",
    "book": "诗经",
    "title": "东方之日"
}, {
    "author": "佚名",
    "dynasty": "春秋",
    "content": "<p>俟我于著乎而，充耳以素乎而，尚之以琼华乎而。</p>",
    "book": "诗经",
    "title": "著"
}, {
    "author": "佚名",
    "dynasty": "春秋",
    "content": "<p>东方未明，颠倒衣裳。颠之倒之，自公召之。</p>",
    "book": "诗经",
    "title": "东方未明"
}, {
    "author": "佚名",
    "dynasty": "春秋",
    "content": "<p>南山崔崔，雄狐绥绥。鲁道有荡，齐子由归。既曰归止，曷又怀止？</p>",
    "book": "诗经",
    "title": "南山"
}, {
    "author": "佚名",
    "dynasty": "春秋",
    "content": "<p>无田甫田，维莠骄骄。无思远人，劳心忉忉。</p>",
    "book": "诗经",
    "title": "甫田"
}, {
    "author": "佚名",
    "dynasty": "春秋",
    "content": "<p>敝笱在梁，其鱼鲂鳏。齐子归止，其从如云。</p>",
    "book": "诗经",
    "title": "敝笱"
}, {
    "author": "佚名",
    "dynasty": "春秋",
    "content": "<p>卢令令，其人美且仁。<br>卢重环，其人美且鬈。<br>卢重鋂，其人美且偲。</p>",
    "book": "诗经",
    "title": "卢令"
}, {
    "author": "佚名",
    "dynasty": "春秋",
    "content": "<p>载驱薄薄，簟茀朱鞹。<br>鲁道有荡，齐子发夕。<br>四骊济济，垂辔沵沵。<br>鲁道有荡，齐子岂弟。<br>汶水汤汤，行人彭彭。<br>鲁道有荡，齐子翱翔。<br>汶水滔滔，行人儦儦。<br>鲁道有荡，齐子游遨。</p>",
    "book": "诗经",
    "title": "载驱"
}, {
    "author": "佚名",
    "dynasty": "春秋",
    "content": "<p>纠纠葛屦，可以履霜？掺掺女手，可以缝裳？要之襋之，好人服之。</p>",
    "book": "诗经",
    "title": "葛屦"
}, {
    "author": "佚名",
    "dynasty": "春秋",
    "content": "<p>猗嗟昌兮，颀而长兮。抑若扬兮，美目扬兮。巧趋跄兮，射则臧兮。<br>猗嗟名兮，美目清兮，仪既成兮。终日射侯，不出正兮，展我甥兮。<br>猗嗟娈兮，清扬婉兮。舞则选兮，射则贯兮。四矢反兮，以御乱兮。</p>",
    "book": "诗经",
    "title": "猗嗟"
}, {
    "author": "佚名",
    "dynasty": "春秋",
    "content": "<p>彼汾沮洳，言采其莫。彼其之子，美无度。美无度，殊异乎公路。</p>",
    "book": "诗经",
    "title": "汾沮洳"
}, {
    "author": "佚名",
    "dynasty": "春秋",
    "content": "<p>园有桃，其实之肴。心之忧矣，我歌且谣。不知我者，谓我士也骄。彼人是哉，子曰何其？心之忧矣，其谁知之？其谁知之，盖亦勿思！</p>",
    "book": "诗经",
    "title": "园有桃"
}, {
    "author": "佚名",
    "dynasty": "春秋",
    "content": "<p>陟彼岵兮，瞻望父兮。父曰：嗟！予子行役，夙夜无已。上慎旃哉，犹来！无止！</p>",
    "book": "诗经",
    "title": "陟岵"
}, {
    "author": "佚名",
    "dynasty": "春秋",
    "content": "<p>坎坎伐檀兮，置之河之干兮。河水清且涟猗。不稼不穑，胡取禾三百廛兮？不狩不猎，胡瞻尔庭有县貆兮？彼君子兮，不素餐兮！</p>",
    "book": "诗经",
    "title": "伐檀"
}, {
    "author": "佚名",
    "dynasty": "春秋",
    "content": "<p>十亩之间兮，桑者闲闲兮，行与子还兮。</p>",
    "book": "诗经",
    "title": "十亩之间"
}, {
    "author": "佚名",
    "dynasty": "春秋",
    "content": "<p>硕鼠硕鼠，无食我黍！三岁贯女，莫我肯顾。逝将去女，适彼乐土。乐土乐土，爰得我所。<br>硕鼠硕鼠，无食我麦！三岁贯女，莫我肯德。逝将去女，适彼乐国。乐国乐国，爰得我直。<br>硕鼠硕鼠，无食我苗！三岁贯女，莫我肯劳。逝将去女，适彼乐郊。乐郊乐郊，谁之永号？</p>",
    "book": "诗经",
    "title": "硕鼠"
}, {
    "author": "佚名",
    "dynasty": "春秋",
    "content": "<p>蟋蟀在堂，岁聿其莫。今我不乐，日月其除。无已大康，职思其居。好乐无荒，良士瞿瞿。</p>",
    "book": "诗经",
    "title": "蟋蟀"
}, {
    "author": "佚名",
    "dynasty": "春秋",
    "content": "<p>山有枢，隰有榆。子有衣裳，弗曳弗娄。子有车马，弗驰弗驱。宛其死矣，他人是愉。</p>",
    "book": "诗经",
    "title": "山有枢"
}, {
    "author": "佚名",
    "dynasty": "春秋",
    "content": "<p>扬之水，白石凿凿。素衣朱襮，从子于沃。既见君子，云何不乐？</p>",
    "book": "诗经",
    "title": "唐风·扬之水"
}, {
    "author": "佚名",
    "dynasty": "春秋",
    "content": "<p>椒聊之实，蕃衍盈升。彼其之子，硕大无朋。椒聊且，远条且。</p>",
    "book": "诗经",
    "title": "椒聊"
}, {
    "author": "佚名",
    "dynasty": "春秋",
    "content": "<p>羔裘豹祛，自我人居居。岂无他人？维子之故。</p>",
    "book": "诗经",
    "title": "诗经·羔裘"
}, {
    "author": "佚名",
    "dynasty": "春秋",
    "content": "<p>肃肃鸨羽，集于苞栩。王事靡盬，不能蓺稷黍。父母何怙？悠悠苍天，曷其有所？</p>",
    "book": "诗经",
    "title": "鸨羽"
}, {
    "author": "佚名",
    "dynasty": "春秋",
    "content": "<p>有杕之杜，其叶湑湑。独行踽踽。岂无他人？不如我同父。嗟行之人，胡不比焉？人无兄弟，胡不佽焉？<br>有杕之杜，其叶菁菁。独行睘睘。岂无他人？不如我同姓。嗟行之人，胡不比焉？人无兄弟，胡不佽焉？</p>",
    "book": "诗经",
    "title": "杕杜"
}, {
    "author": "佚名",
    "dynasty": "春秋",
    "content": "<p>岂曰无衣？七兮。不如子之衣，安且吉兮。<br>岂曰无衣？六兮。不如子之衣，安且燠兮。</p>",
    "book": "诗经",
    "title": "无衣"
}, {
    "author": "佚名",
    "dynasty": "春秋",
    "content": "<p>绸缪束薪，三星在天。今夕何夕，见此良人？子兮子兮，如此良人何？</p>",
    "book": "诗经",
    "title": "绸缪"
}, {
    "author": "佚名",
    "dynasty": "春秋",
    "content": "<p>有车邻邻，有马白颠。未见君子，寺人之令。</p>",
    "book": "诗经",
    "title": "车邻"
}, {
    "author": "佚名",
    "dynasty": "春秋",
    "content": "<p>驷驖孔阜，六辔在手。公之媚子，从公于狩。</p>",
    "book": "诗经",
    "title": "驷驖"
}, {
    "author": "佚名",
    "dynasty": "春秋",
    "content": "<p>蒹葭苍苍，白露为霜。所谓伊人，在水一方。<br>溯洄从之，道阻且长。溯游从之，宛在水中央。<br>蒹葭萋萋，白露未晞。所谓伊人，在水之湄。<br>溯洄从之，道阻且跻。溯游从之，宛在水中坻。<br>蒹葭采采，白露未已。所谓伊人，在水之涘。<br>溯洄从之，道阻且右。溯游从之，宛在水中沚。</p>",
    "book": "诗经",
    "title": "蒹葭"
}, {
    "author": "佚名",
    "dynasty": "春秋",
    "content": "<p>有杕之杜，生于道左。彼君子兮，噬肯适我？中心好之，曷饮食之？</p>",
    "book": "诗经",
    "title": "有杕之杜"
}, {
    "author": "佚名",
    "dynasty": "春秋",
    "content": "<p>葛生蒙楚，蔹蔓于野。予美亡此，谁与？独处？</p>",
    "book": "诗经",
    "title": "葛生"
}, {
    "author": "佚名",
    "dynasty": "春秋",
    "content": "<p>终南何有？有条有梅。君子至止，锦衣狐裘。颜如渥丹，其君也哉！</p>",
    "book": "诗经",
    "title": "终南"
}, {
    "author": "佚名",
    "dynasty": "春秋",
    "content": "<p>采苓采苓，首阳之巅。人之为言，苟亦无信。舍旃舍旃，苟亦无然。人之为言，胡得焉？</p>",
    "book": "诗经",
    "title": "采苓"
}, {
    "author": "佚名",
    "dynasty": "春秋",
    "content": "<p>小戎俴收，五楘梁辀。游环胁驱，阴靷鋈续。文茵畅毂，驾我骐馵。言念君子，温其如玉。在其板屋，乱我心曲。</p>",
    "book": "诗经",
    "title": "小戎"
}, {
    "author": "佚名",
    "dynasty": "春秋",
    "content": "<p>子之汤兮，宛丘之上兮。洵有情兮，而无望兮。</p>",
    "book": "诗经",
    "title": "宛丘"
}, {
    "author": "佚名",
    "dynasty": "春秋",
    "content": "<p>交交黄鸟，止于棘。谁从穆公？子车奄息。维此奄息，百夫之特。临其穴，惴惴其栗。彼苍者天，歼我良人！如可赎兮，人百其身！</p>",
    "book": "诗经",
    "title": "黄鸟"
}, {
    "author": "佚名",
    "dynasty": "春秋",
    "content": "<p>鴥彼晨风，郁彼北林。未见君子，忧心钦钦。如何如何，忘我实多！</p>",
    "book": "诗经",
    "title": "晨风"
}, {
    "author": "佚名",
    "dynasty": "春秋",
    "content": "<p>岂曰无衣？与子同袍。王于兴师，修我戈矛。与子同仇！</p>",
    "book": "诗经",
    "title": "秦风·无衣"
}, {
    "author": "佚名",
    "dynasty": "春秋",
    "content": "<p>我送舅氏，曰至渭阳。何以赠之？路车乘黄。</p>",
    "book": "诗经",
    "title": "渭阳"
}, {
    "author": "佚名",
    "dynasty": "春秋",
    "content": "<p>於我乎，夏屋渠渠，今也每食无余。于嗟乎，不承权舆！</p>",
    "book": "诗经",
    "title": "权舆"
}, {
    "author": "佚名",
    "dynasty": "春秋",
    "content": "<p>东门之枌，宛丘之栩。子仲之子，婆娑其下。</p>",
    "book": "诗经",
    "title": "东门之枌"
}, {
    "author": "佚名",
    "dynasty": "春秋",
    "content": "<p>衡门之下，可以栖迟。泌之洋洋，可以乐饥。<br>岂其食鱼，必河之鲂？岂其取妻，必齐之姜？<br>岂其食鱼，必河之鲤？岂其取妻，必宋之子？</p>",
    "book": "诗经",
    "title": "衡门"
}, {
    "author": "佚名",
    "dynasty": "春秋",
    "content": "<p>东门之杨，其叶牂牂。昏以为期，明星煌煌。</p>",
    "book": "诗经",
    "title": "东门之杨"
}, {
    "author": "佚名",
    "dynasty": "春秋",
    "content": "<p>墓门有棘，斧以斯之。夫也不良，国人知之。知而不已，谁昔然矣。</p>",
    "book": "诗经",
    "title": "墓门"
}, {
    "author": "佚名",
    "dynasty": "春秋",
    "content": "<p>月出皎兮。佼人僚兮。舒窈纠兮。劳心悄兮。<br>月出皓兮。佼人懰兮。舒忧受兮。劳心慅兮。<br>月出照兮。佼人燎兮。舒夭绍兮。劳心惨兮。</p>",
    "book": "诗经",
    "title": "月出"
}, {
    "author": "佚名",
    "dynasty": "春秋",
    "content": "<p>东门之池，可以沤麻。彼美淑姬，可与晤歌。</p>",
    "book": "诗经",
    "title": "东门之池"
}, {
    "author": "佚名",
    "dynasty": "春秋",
    "content": "<p>庶见素冠兮？棘人栾栾兮，劳心慱慱兮。</p>",
    "book": "诗经",
    "title": "素冠"
}, {
    "author": "佚名",
    "dynasty": "春秋",
    "content": "<p>胡为乎株林？从夏南！匪适株林，从夏南！</p>",
    "book": "诗经",
    "title": "株林"
}, {
    "author": "佚名",
    "dynasty": "春秋",
    "content": "<p>羔裘逍遥，狐裘以朝。岂不尔思？劳心忉忉。</p>",
    "book": "诗经",
    "title": "桧风·羔裘"
}, {
    "author": "佚名",
    "dynasty": "春秋",
    "content": "<p>隰有苌楚，猗傩其枝，夭之沃沃，乐子之无知。</p>",
    "book": "诗经",
    "title": "隰有苌楚"
}, {
    "author": "佚名",
    "dynasty": "春秋",
    "content": "<p>彼泽之陂，有蒲与荷。有美一人，伤如之何？寤寐无为，涕泗滂沱。</p>",
    "book": "诗经",
    "title": "泽陂"
}, {
    "author": "佚名",
    "dynasty": "春秋",
    "content": "<p>彼候人兮，何戈与祋。彼其之子，三百赤芾。</p>",
    "book": "诗经",
    "title": "候人"
}, {
    "author": "佚名",
    "dynasty": "春秋",
    "content": "<p>匪风发兮，匪车偈兮。顾瞻周道，中心怛兮。</p>",
    "book": "诗经",
    "title": "匪风"
}, {
    "author": "佚名",
    "dynasty": "春秋",
    "content": "<p>冽彼下泉，浸彼苞稂。忾我寤叹，念彼周京。</p>",
    "book": "诗经",
    "title": "下泉"
}, {
    "author": "佚名",
    "dynasty": "春秋",
    "content": "<p>鳲鸠在桑，其子七兮。淑人君子，其仪一兮。其仪一兮，心如结兮。</p>",
    "book": "诗经",
    "title": "鳲鸠"
}, {
    "author": "佚名",
    "dynasty": "春秋",
    "content": "<p>蜉蝣之羽，衣裳楚楚。心之忧矣，於我归处。</p>",
    "book": "诗经",
    "title": "蜉蝣"
}, {
    "author": "佚名",
    "dynasty": "春秋",
    "content": "<p>我徂东山，慆慆不归。我来自东，零雨其濛。我东曰归，我心西悲。制彼裳衣，勿士行枚。蜎々者蠋，烝在桑野。敦彼独宿，亦在车下。</p>",
    "book": "诗经",
    "title": "东山"
}, {
    "author": "佚名",
    "dynasty": "春秋",
    "content": "<p>　　七月流火，九月授衣。一之日觱发，二之日栗烈。无衣无褐，何以卒岁。三之日于耜，四之日举趾。同我妇子，馌彼南亩，田畯至喜。</p>",
    "book": "诗经",
    "title": "七月"
}, {
    "author": "佚名",
    "dynasty": "春秋",
    "content": "<p>伐柯如何？匪斧不克。取妻如何？匪媒不得。</p>",
    "book": "诗经",
    "title": "伐柯"
}, {
    "author": "佚名",
    "dynasty": "春秋",
    "content": "<p>既破我斧，又缺我斨。周公东征，四国是皇。哀我人斯，亦孔之将。</p>",
    "book": "诗经",
    "title": "破斧"
}, {
    "author": "佚名",
    "dynasty": "春秋",
    "content": "<p>九罭之鱼，鳟鲂。我觏之子，衮衣绣裳。</p>",
    "book": "诗经",
    "title": "九罭"
}, {
    "author": "佚名",
    "dynasty": "春秋",
    "content": "<p>鸱鸮鸱鸮，既取我子，无毁我室。恩斯勤斯，鬻子之闵斯。</p>",
    "book": "诗经",
    "title": "鸱鸮"
}, {
    "author": "佚名",
    "dynasty": "春秋",
    "content": "<p>狼跋其胡，载疐其尾。公孙硕肤，赤舄几几。</p>",
    "book": "诗经",
    "title": "狼跋"
}, {
    "author": "佚名",
    "dynasty": "春秋",
    "content": "<p>呦呦鹿鸣，食野之苹。我有嘉宾，鼓瑟吹笙。吹笙鼓簧，承筐是将。人之好我，示我周行。</p>",
    "book": "诗经",
    "title": "小雅·鹿鸣"
}, {
    "author": "佚名",
    "dynasty": "春秋",
    "content": "<p>四牡騑騑，周道倭迟。岂不怀归？王事靡盬，我心伤悲。</p>",
    "book": "诗经",
    "title": "四牡"
}, {
    "author": "佚名",
    "dynasty": "春秋",
    "content": "<p>常棣之华，鄂不韡韡。凡今之人，莫如兄弟。</p>",
    "book": "诗经",
    "title": "常棣"
}, {
    "author": "佚名",
    "dynasty": "春秋",
    "content": "<p>皇皇者华，于彼原隰。駪駪征夫，每怀靡及。</p>",
    "book": "诗经",
    "title": "皇皇者华"
}, {
    "author": "佚名",
    "dynasty": "春秋",
    "content": "<p>天保定尔，亦孔之固。俾尔单厚，何福不除？俾尔多益，以莫不庶。</p>",
    "book": "诗经",
    "title": "天保"
}, {
    "author": "佚名",
    "dynasty": "春秋",
    "content": "<p>伐木丁丁，鸟鸣嘤嘤。出自幽谷，迁于乔木。嘤其鸣矣，求其友声。</p>",
    "book": "诗经",
    "title": "伐木"
}, {
    "author": "佚名",
    "dynasty": "春秋",
    "content": "<p>采薇采薇，薇亦作止。曰归曰归，岁亦莫止。 靡室靡家，猃狁之故。不遑启居，猃狁之故。</p>",
    "book": "诗经",
    "title": "采薇"
}, {
    "author": "佚名",
    "dynasty": "春秋",
    "content": "<p>我出我车，于彼牧矣。自天子所，谓我来矣。召彼仆夫，谓之载矣。王事多难，维其棘矣。</p>",
    "book": "诗经",
    "title": "出车"
}, {
    "author": "佚名",
    "dynasty": "春秋",
    "content": "<p>有杕之杜，有睆其实。王事靡盬，继嗣我日。日月阳止，女心伤止，征夫遑止。</p>",
    "book": "诗经",
    "title": "小雅·杕杜"
}, {
    "author": "佚名",
    "dynasty": "春秋",
    "content": "<p>鱼丽于罶，鲿鲨。君子有酒，旨且多。</p>",
    "book": "诗经",
    "title": "鱼丽"
}, {
    "author": "佚名",
    "dynasty": "春秋",
    "content": null,
    "book": "诗经",
    "title": "诗经"
}, {
    "author": "佚名",
    "dynasty": "春秋",
    "content": "<p>防有鹊巢，邛有旨苕。谁侜予美？心焉忉忉。</p>",
    "book": "诗经",
    "title": "防有鹊巢"
}, {
    "author": "佚名",
    "dynasty": "春秋",
    "content": "<p>南有嘉鱼，烝然罩罩。君子有酒，嘉宾式燕以乐。</p>",
    "book": "诗经",
    "title": "南有嘉鱼"
}, {
    "author": "佚名",
    "dynasty": "春秋",
    "content": "<p>南山有台，北山有莱。乐只君子，邦家之基。乐只君子，万寿无期。</p>",
    "book": "诗经",
    "title": "南山有台"
}, {
    "author": "佚名",
    "dynasty": "春秋",
    "content": "<p>蓼彼萧斯，零露湑兮。既见君子，我心写兮。燕笑语兮，是以有誉处兮。</p>",
    "book": "诗经",
    "title": "蓼萧"
}, {
    "author": "佚名",
    "dynasty": "春秋",
    "content": "<p>湛湛露斯，匪阳不晞。厌厌夜饮，不醉无归。</p>",
    "book": "诗经",
    "title": "湛露"
}, {
    "author": "佚名",
    "dynasty": "春秋",
    "content": "<p>彤弓弨兮，受言藏之。我有嘉宾，中心贶之。钟鼓既设，一朝飨之。</p>",
    "book": "诗经",
    "title": "彤弓"
}, {
    "author": "佚名",
    "dynasty": "春秋",
    "content": "<p>菁菁者莪，在彼中阿。既见君子，乐且有仪。</p>",
    "book": "诗经",
    "title": "菁菁者莪"
}, {
    "author": "佚名",
    "dynasty": "春秋",
    "content": "<p>吉日维戊，既伯既祷。田车既好，四牡孔阜。升彼大阜，从其群丑。</p>",
    "book": "诗经",
    "title": "吉日"
}, {
    "author": "佚名",
    "dynasty": "春秋",
    "content": "<p>六月栖栖，戎车既饬。四牡骙骙，载是常服。玁狁孔炽，我是用急。王于出征，以匡王国。</p>",
    "book": "诗经",
    "title": "六月"
}, {
    "author": "佚名",
    "dynasty": "春秋",
    "content": "<p>薄言采芑，于彼新田，呈此菑亩。方叔涖止，其车三千。师干之试，方叔率止。乘其四骐，四骐翼翼。路车有奭，簟茀鱼服，钩膺鞗革。</p>",
    "book": "诗经",
    "title": "采芑"
}, {
    "author": "佚名",
    "dynasty": "春秋",
    "content": "<p>鸿雁于飞，肃肃其羽。之子于征，劬劳于野。爰及矜人，哀此鳏寡。</p>",
    "book": "诗经",
    "title": "鸿雁"
}, {
    "author": "佚名",
    "dynasty": "春秋",
    "content": "<p>夜如何其？夜未央，庭燎之光。君子至止，鸾声将将。</p>",
    "book": "诗经",
    "title": "庭燎"
}, {
    "author": "佚名",
    "dynasty": "春秋",
    "content": "<p>沔彼流水，朝宗于海。鴥彼飞隼，载飞载止。嗟我兄弟，邦人诸友。莫肯念乱，谁无父母？</p>",
    "book": "诗经",
    "title": "沔水"
}, {
    "author": "佚名",
    "dynasty": "春秋",
    "content": "<p>鹤鸣于九皋，声闻于野。鱼潜在渊，或在于渚。乐彼之园，爰有树檀，其下维萚。它山之石，可以为错。<br>鹤鸣于九皋，声闻于天。鱼在于渚，或潜在渊。乐彼之园，爰有树檀，其下维榖。它山之石，可以攻玉。</p>",
    "book": "诗经",
    "title": "鹤鸣"
}, {
    "author": "佚名",
    "dynasty": "春秋",
    "content": "<p>我车既攻，我马既同。四牡庞庞，驾言徂东。</p>",
    "book": "诗经",
    "title": "车攻"
}, {
    "author": "佚名",
    "dynasty": "春秋",
    "content": "<p>皎皎白驹，食我场苗。絷之维之，以永今朝。所谓伊人，于焉逍遥？</p>",
    "book": "诗经",
    "title": "白驹"
}, {
    "author": "佚名",
    "dynasty": "春秋",
    "content": "<p>正月繁霜，我心忧伤。民之讹言，亦孔之将。念我独兮，忧心京京。哀我小心，癙忧以痒。</p>",
    "book": "诗经",
    "title": "正月"
}, {
    "author": "佚名",
    "dynasty": "春秋",
    "content": "<p>秩秩斯干，幽幽南山。如竹苞矣，如松茂矣。兄及弟矣，式相好矣，无相犹矣。</p>",
    "book": "诗经",
    "title": "斯干"
}, {
    "author": "佚名",
    "dynasty": "春秋",
    "content": "<p>黄鸟黄鸟，无集于穀，无啄我粟。此邦之人，不我肯穀。言旋言归，复我邦族。</p>",
    "book": "诗经",
    "title": "小雅·黄鸟"
}, {
    "author": "佚名",
    "dynasty": "春秋",
    "content": "<p>节彼南山，维石岩岩。赫赫师尹，民具尔瞻。忧心如惔，不敢戏谈。国既卒斩，何用不监！</p>",
    "book": "诗经",
    "title": "节南山"
}, {
    "author": "佚名",
    "dynasty": "春秋",
    "content": "<p>祈父，予王之爪牙。胡转予于恤，靡所止居？</p>",
    "book": "诗经",
    "title": "祈父"
}, {
    "author": "佚名",
    "dynasty": "春秋",
    "content": "<p>我行其野，蔽芾其樗。婚姻之故，言就尔居。尔不我畜，复我邦家。</p>",
    "book": "诗经",
    "title": "我行其野"
}, {
    "author": "佚名",
    "dynasty": "春秋",
    "content": "<p>谁谓尔无羊？三百维群。谁谓尔无牛？九十其犉。尔羊来思，其角濈濈。尔牛来思，其耳湿湿。</p>",
    "book": "诗经",
    "title": "无羊"
}, {
    "author": "佚名",
    "dynasty": "春秋",
    "content": "<p>十月之交，朔月辛卯。日有食之，亦孔之丑。彼月而微，此日而微；今此下民，亦孔之哀。</p>",
    "book": "诗经",
    "title": "十月之交"
}, {
    "author": "佚名",
    "dynasty": "春秋",
    "content": "<p>浩浩昊天，不骏其德。降丧饥馑，斩伐四国。旻天疾威，弗虑弗图。舍彼有罪，既伏其辜。若此无罪，沦胥以铺。</p>",
    "book": "诗经",
    "title": "雨无正"
}, {
    "author": "佚名",
    "dynasty": "春秋",
    "content": "<p>旻天疾威，敷于下土。谋犹回遹，何日斯沮？谋臧不从，不臧覆用。我视谋犹，亦孔之邛。</p>",
    "book": "诗经",
    "title": "小旻"
}, {
    "author": "佚名",
    "dynasty": "春秋",
    "content": "<p>宛彼鸣鸠，翰飞戾天。我心忧伤，念昔先人。明发不寐，有怀二人。</p>",
    "book": "诗经",
    "title": "小宛"
}, {
    "author": "佚名",
    "dynasty": "春秋",
    "content": "<p>弁彼鸴斯，归飞提提。民莫不穀，我独于罹。何辜于天？我罪伊何？心之忧矣，云如之何？</p>",
    "book": "诗经",
    "title": "小弁"
}, {
    "author": "佚名",
    "dynasty": "春秋",
    "content": "<p>悠悠昊天，曰父母且。无罪无辜，乱如此幠。昊天已威，予慎无罪。昊天大幠，予慎无辜。</p>",
    "book": "诗经",
    "title": "巧言"
}, {
    "author": "佚名",
    "dynasty": "春秋",
    "content": "<p>彼何人斯？其心孔艰。胡逝我梁，不入我门？伊谁云从？维暴之云。</p>",
    "book": "诗经",
    "title": "何人斯"
}, {
    "author": "佚名",
    "dynasty": "春秋",
    "content": "<p>习习谷风，维风及雨。将恐将惧，维予与女。将安将乐，女转弃予。</p>",
    "book": "诗经",
    "title": "小雅·谷风"
}, {
    "author": "佚名",
    "dynasty": "春秋",
    "content": "<p>蓼蓼者莪，匪莪伊蒿。哀哀父母，生我劬劳。</p>",
    "book": "诗经",
    "title": "蓼莪"
}, {
    "author": "佚名",
    "dynasty": "春秋",
    "content": "<p>萋兮斐兮，成是贝锦。彼谮人者，亦已大甚！</p>",
    "book": "诗经",
    "title": "巷伯"
}, {
    "author": "佚名",
    "dynasty": "春秋",
    "content": "<p>有饛簋飧，有捄棘匕。周道如砥，其直如矢。君子所履，小人所视。眷言顾之，潸焉出涕。</p>",
    "book": "诗经",
    "title": "大东"
}, {
    "author": "佚名",
    "dynasty": "春秋",
    "content": "<p>四月维夏，六月徂署。先祖匪人，胡宁忍予？</p>",
    "book": "诗经",
    "title": "四月"
}, {
    "author": "佚名",
    "dynasty": "春秋",
    "content": "<p>陟彼北山，言采其杞。偕偕士子，朝夕从事。王事靡盬，忧我父母。</p>",
    "book": "诗经",
    "title": "北山"
}, {
    "author": "佚名",
    "dynasty": "春秋",
    "content": "<p>无将大车，祇自尘兮。无思百忧，祇自疧兮。</p>",
    "book": "诗经",
    "title": "无将大车"
}, {
    "author": "佚名",
    "dynasty": "春秋",
    "content": "<p>倬彼甫田，岁取十千。我取其陈，食我农人。自古有年。今适南亩，或耘或耔。黍稷薿薿，攸介攸止，烝我髦士。</p>",
    "book": "诗经",
    "title": "小雅·甫田"
}, {
    "author": "佚名",
    "dynasty": "春秋",
    "content": "<p>明明上天，照临下土。我征徂西，至于艽野。二月初吉，载离寒暑。</p>",
    "book": "诗经",
    "title": "小明"
}, {
    "author": "佚名",
    "dynasty": "春秋",
    "content": "<p>鼓钟将将，淮水汤汤，忧心且伤。淑人君子，怀允不忘。</p>",
    "book": "诗经",
    "title": "鼓钟"
}, {
    "author": "佚名",
    "dynasty": "春秋",
    "content": "<p>楚楚者茨，言抽其棘。自昔何为，我艺黍稷。我黍与与，我稷翼翼。</p>",
    "book": "诗经",
    "title": "楚茨"
}, {
    "author": "佚名",
    "dynasty": "春秋",
    "content": "<p>信彼南山，维禹甸之。畇畇原隰，曾孙田之。我疆我理，南东其亩。</p>",
    "book": "诗经",
    "title": "信南山"
}, {
    "author": "佚名",
    "dynasty": "春秋",
    "content": "<p>大田多稼，既种既戒，既备乃事。以我覃耜，俶载南亩。播厥百谷，既庭且硕，曾孙是若。</p>",
    "book": "诗经",
    "title": "大田"
}, {
    "author": "佚名",
    "dynasty": "春秋",
    "content": "<p>瞻彼洛矣，维水泱泱。君子至止，福禄如茨。韎韐有奭，以作六师。</p>",
    "book": "诗经",
    "title": "瞻彼洛矣"
}, {
    "author": "佚名",
    "dynasty": "春秋",
    "content": "<p>交交桑扈，有莺其羽。君子乐胥，受天之祜。</p>",
    "book": "诗经",
    "title": "桑扈"
}, {
    "author": "佚名",
    "dynasty": "春秋",
    "content": "<p>裳裳者华，其叶湑兮。我觏之子，我心写兮。我心写兮，是以有誉处兮。</p>",
    "book": "诗经",
    "title": "裳裳者华"
}, {
    "author": "佚名",
    "dynasty": "春秋",
    "content": "<p>鸳鸯于飞，毕之罗之。君子万年，福禄宜之。</p>",
    "book": "诗经",
    "title": "鸳鸯"
}, {
    "author": "佚名",
    "dynasty": "春秋",
    "content": "<p>间关车之舝兮，思娈季女逝兮。匪饥匪渴，德音来括。虽无好友？式燕且喜。</p>",
    "book": "诗经",
    "title": "车舝"
}, {
    "author": "佚名",
    "dynasty": "春秋",
    "content": "<p>采菽采菽，筐之莒之。君子来朝，何锡予之？虽无予之？路车乘马。又何予之？玄衮及黼。</p>",
    "book": "诗经",
    "title": "采菽"
}, {
    "author": "佚名",
    "dynasty": "春秋",
    "content": "<p>营营青蝇，止于樊。岂弟君子，无信谗言。</p>",
    "book": "诗经",
    "title": "青蝇"
}, {
    "author": "佚名",
    "dynasty": "春秋",
    "content": "<p>宾之初筵，左右秩秩。笾豆有楚，殽核维旅。酒既和旨，饮酒孔偕。钟鼓既设，举酬逸逸。大侯既抗，弓矢斯张。射夫既同，献尔发功。发彼有的，以祈尔爵。</p>",
    "book": "诗经",
    "title": "宾之初筵"
}, {
    "author": "佚名",
    "dynasty": "春秋",
    "content": "<p>鱼在在藻，有颁其首。王在在镐，岂乐饮酒。</p>",
    "book": "诗经",
    "title": "鱼藻"
}, {
    "author": "佚名",
    "dynasty": "春秋",
    "content": "<p>有頍者弁，实维伊何？尔酒既旨，尔肴既嘉。岂伊异人？兄弟匪他。</p>",
    "book": "诗经",
    "title": "頍弁"
}, {
    "author": "佚名",
    "dynasty": "春秋",
    "content": "<p>骍骍角弓，翩其反矣。兄弟婚姻，无胥远矣。</p>",
    "book": "诗经",
    "title": "角弓"
}, {
    "author": "佚名",
    "dynasty": "春秋",
    "content": "<p>有菀者柳，不尚息焉。上帝甚蹈，无自暱焉。俾予靖之，后予极焉。</p>",
    "book": "诗经",
    "title": "菀柳"
}, {
    "author": "佚名",
    "dynasty": "春秋",
    "content": "<p>彼都人士，狐裘黄黄。其容不改，出言有章。行归于周，万民所望。</p>",
    "book": "诗经",
    "title": "都人士"
}, {
    "author": "佚名",
    "dynasty": "春秋",
    "content": "<p>终朝采绿，不盈一匊。予发曲局，薄言归沐。</p>",
    "book": "诗经",
    "title": "采绿"
}, {
    "author": "佚名",
    "dynasty": "春秋",
    "content": "<p>隰桑有阿，其叶有难。既见君子，其乐如何。</p>",
    "book": "诗经",
    "title": "隰桑"
}, {
    "author": "佚名",
    "dynasty": "春秋",
    "content": "<p>白华菅兮，白茅束兮。之子之远，俾我独兮。</p>",
    "book": "诗经",
    "title": "白华"
}, {
    "author": "佚名",
    "dynasty": "春秋",
    "content": "<p>绵蛮黄鸟，止于丘阿。道之云远，我劳如何。饮之食之，教之诲之。命彼后车，谓之载之。</p>",
    "book": "诗经",
    "title": "绵蛮"
}, {
    "author": "佚名",
    "dynasty": "春秋",
    "content": "<p>芃芃黍苗，阴雨膏之。悠悠南行，召伯劳之。</p>",
    "book": "诗经",
    "title": "黍苗"
}, {
    "author": "佚名",
    "dynasty": "春秋",
    "content": "<p>幡幡瓠叶，采之亨之。君子有酒，酌言尝之。</p>",
    "book": "诗经",
    "title": "瓠叶"
}, {
    "author": "佚名",
    "dynasty": "春秋",
    "content": "<p>渐渐之石，维其高矣。山川悠远，维其劳矣。武人东征，不遑朝矣。</p>",
    "book": "诗经",
    "title": "渐渐之石"
}, {
    "author": "佚名",
    "dynasty": "春秋",
    "content": "<p>苕之华，芸其黄矣。心之忧矣，维其伤矣！</p>",
    "book": "诗经",
    "title": "苕之华"
}, {
    "author": "佚名",
    "dynasty": "春秋",
    "content": "<p>何草不黄？何日不行？何人不将？经营四方。</p>",
    "book": "诗经",
    "title": "何草不黄"
}, {
    "author": "佚名",
    "dynasty": "春秋",
    "content": "<p>绵绵瓜瓞。民之初生，自土沮漆。古公亶父，陶复陶冗，未有家室。</p>",
    "book": "诗经",
    "title": "绵"
}, {
    "author": "佚名",
    "dynasty": "春秋",
    "content": "<p>文王在上，于昭于天。周虽旧邦，其命维新。有周不显，帝命不时。文王陟降，在帝左右。</p>",
    "book": "诗经",
    "title": "文王"
}, {
    "author": "佚名",
    "dynasty": "春秋",
    "content": "<p>明明在下，赫赫在上。天难忱斯，不易维王。天位殷适，使不挟四方。</p>",
    "book": "诗经",
    "title": "大明"
}, {
    "author": "佚名",
    "dynasty": "春秋",
    "content": "<p>芃芃棫朴，薪之槱之。济济辟王，左右趣之。</p>",
    "book": "诗经",
    "title": "棫朴"
}, {
    "author": "佚名",
    "dynasty": "春秋",
    "content": "<p>思齐大任，文王之母，思媚周姜，京室之妇。大姒嗣徽音，则百斯男。</p>",
    "book": "诗经",
    "title": "思齐"
}, {
    "author": "佚名",
    "dynasty": "春秋",
    "content": "<p>瞻彼旱麓，榛楛济济。岂弟君子，干禄岂弟。</p>",
    "book": "诗经",
    "title": "旱麓"
}, {
    "author": "佚名",
    "dynasty": "春秋",
    "content": "<p>经始灵台，经之营之。庶民攻之，不日成之。经始勿亟，庶民子来。</p>",
    "book": "诗经",
    "title": "灵台"
}, {
    "author": "佚名",
    "dynasty": "春秋",
    "content": "<p>敦彼行苇，牛羊勿践履。方苞方体，维叶泥泥。</p>",
    "book": "诗经",
    "title": "行苇"
}, {
    "author": "佚名",
    "dynasty": "春秋",
    "content": "<p>文王有声，遹骏有声。遹求厥宁，遹观厥成。文王烝哉！</p>",
    "book": "诗经",
    "title": "文王有声"
}, {
    "author": "佚名",
    "dynasty": "春秋",
    "content": "<p>厥初生民，时维姜嫄。生民如何？克禋克祀，以弗无子。履帝武敏歆，攸介攸止，载震载夙。载生载育，时维后稷。</p>",
    "book": "诗经",
    "title": "生民"
}, {
    "author": "佚名",
    "dynasty": "春秋",
    "content": "<p>既醉以酒，既饱以德。君子万年，介尔景福。</p>",
    "book": "诗经",
    "title": "既醉"
}, {
    "author": "佚名",
    "dynasty": "春秋",
    "content": "<p>凫鹥在泾，公尸来燕来宁。尔酒既清，尔肴既馨。公尸燕饮，福禄来成。</p>",
    "book": "诗经",
    "title": "凫鹥"
}, {
    "author": "佚名",
    "dynasty": "春秋",
    "content": "<p>下武维周，世有哲王。三后在天，王配于京。</p>",
    "book": "诗经",
    "title": "下武"
}, {
    "author": "佚名",
    "dynasty": "春秋",
    "content": "<p>皇矣上帝，临下有赫。监观四方，求民之莫。维此二国，其政不获。维彼四国，爰究爰度。上帝耆之，憎其式廓。乃眷西顾，此维与宅。</p>",
    "book": "诗经",
    "title": "皇矣"
}, {
    "author": "佚名",
    "dynasty": "春秋",
    "content": "<p>假乐君子，显显令德，宜民宜人。受禄于天，保右命之，自天申之。</p>",
    "book": "诗经",
    "title": "假乐"
}, {
    "author": "佚名",
    "dynasty": "春秋",
    "content": "<p>有卷者阿，飘风自南。岂弟君子，来游来歌，以矢其音。</p>",
    "book": "诗经",
    "title": "卷阿"
}, {
    "author": "佚名",
    "dynasty": "春秋",
    "content": "<p>民亦劳止，汔可小康。惠此中国，以绥四方。无纵诡随，以谨无良。式遏寇虐，憯不畏明。柔远能迩，以定我王。</p>",
    "book": "诗经",
    "title": "民劳"
}, {
    "author": "佚名",
    "dynasty": "春秋",
    "content": "<p>笃公刘，匪居匪康。乃埸乃疆，乃积乃仓；乃裹餱粮，于橐于囊。思辑用光，弓矢斯张；干戈戚扬，爰方启行。</p>",
    "book": "诗经",
    "title": "公刘"
}, {
    "author": "佚名",
    "dynasty": "春秋",
    "content": "<p>泂酌彼行潦，挹彼注兹，可以餴饎。岂弟君子，民之父母。</p>",
    "book": "诗经",
    "title": "泂酌"
}, {
    "author": "佚名",
    "dynasty": "春秋",
    "content": "<p>荡荡上帝，下民之辟。疾威上帝，其命多辟。天生烝民，其命匪谌。靡不有初，鲜克有终。</p>",
    "book": "诗经",
    "title": "荡"
}, {
    "author": "佚名",
    "dynasty": "春秋",
    "content": "<p>上帝板板，下民卒瘅。出话不然，为犹不远。靡圣管管。不实于亶。犹之未远，是用大谏。</p>",
    "book": "诗经",
    "title": "板"
}, {
    "author": "佚名",
    "dynasty": "春秋",
    "content": "<p>抑抑威仪，维德之隅。人亦有言：靡哲不愚，庶人之愚，亦职维疾。哲人之愚，亦维斯戾。</p>",
    "book": "诗经",
    "title": "抑"
}, {
    "author": "佚名",
    "dynasty": "春秋",
    "content": "<p>崧高维岳，骏极于天。维岳降神，生甫及申。维申及甫，维周之翰。四国于蕃。四方于宣。</p>",
    "book": "诗经",
    "title": "崧高"
}, {
    "author": "佚名",
    "dynasty": "春秋",
    "content": "<p>江汉浮浮，武夫滔滔。匪安匪游，淮夷来求。既出我车，既设我旟。匪安匪舒，淮夷来铺。</p>",
    "book": "诗经",
    "title": "江汉"
}, {
    "author": "佚名",
    "dynasty": "春秋",
    "content": "<p>菀彼桑柔，其下侯旬，捋采其刘，瘼此下民。不殄心忧，仓兄填兮。倬彼昊天，宁不我矜？</p>",
    "book": "诗经",
    "title": "桑柔"
}, {
    "author": "佚名",
    "dynasty": "春秋",
    "content": "<p>天生烝民，有物有则。民之秉彝，好是懿德。天监有周，昭假于下。保兹天子，生仲山甫。</p>",
    "book": "诗经",
    "title": "烝民"
}, {
    "author": "佚名",
    "dynasty": "春秋",
    "content": "<p>奕奕梁山，维禹甸之，有倬其道。</p>",
    "book": "诗经",
    "title": "韩奕"
}, {
    "author": "佚名",
    "dynasty": "春秋",
    "content": "<p>倬彼云汉，昭回于天。王曰：於乎！何辜今之人？天降丧乱，饥馑荐臻。靡神不举，靡爱斯牲。圭壁既卒，宁莫我听？</p>",
    "book": "诗经",
    "title": "云汉"
}, {
    "author": "佚名",
    "dynasty": "春秋",
    "content": "<p>赫赫明明。王命卿士，南仲大祖，大师皇父。整我六师，以修我戎。既敬既戒，惠此南国。</p>",
    "book": "诗经",
    "title": "常武"
}, {
    "author": "佚名",
    "dynasty": "春秋",
    "content": "<p>瞻卬昊天，则不我惠。孔填不宁，降此大厉。邦靡有定，士民其瘵。蟊贼蟊疾，靡有夷届。罪罟不收，靡有夷瘳。</p>",
    "book": "诗经",
    "title": "瞻卬"
}, {
    "author": "佚名",
    "dynasty": "春秋",
    "content": "<p>旻天疾威，天笃降丧。瘨我饥馑，民卒流亡。我居圉卒荒。</p>",
    "book": "诗经",
    "title": "召旻"
}, {
    "author": "佚名",
    "dynasty": "春秋",
    "content": null,
    "book": "诗经",
    "title": "维清"
}, {
    "author": "佚名",
    "dynasty": "春秋",
    "content": null,
    "book": "诗经",
    "title": "清庙"
}, {
    "author": "佚名",
    "dynasty": "春秋",
    "content": null,
    "book": "诗经",
    "title": "维天之命"
}, {
    "author": "佚名",
    "dynasty": "春秋",
    "content": "<p>烈文辟公，锡兹祉福。惠我无疆，子孙保之。无封靡于尔邦，维王其崇之。</p>",
    "book": "诗经",
    "title": "烈文"
}, {
    "author": "佚名",
    "dynasty": "春秋",
    "content": "<p>天作高山，大王荒之。彼作矣，文王康之。彼徂矣，岐有夷之行。子孙保之。</p>",
    "book": "诗经",
    "title": "天作"
}, {
    "author": "佚名",
    "dynasty": "春秋",
    "content": "<p>昊天有成命，二后受之。成王不敢康，夙夜基命宥密。於缉熙！单厥心，肆其靖之。</p>",
    "book": "诗经",
    "title": "昊天有成命"
}, {
    "author": "佚名",
    "dynasty": "春秋",
    "content": "<p>时迈其邦，昊天其子之，实右序有周。薄言震之，莫不震叠。怀柔百神，及河乔岳，允王维后。</p>",
    "book": "诗经",
    "title": "时迈"
}, {
    "author": "佚名",
    "dynasty": "春秋",
    "content": "<p>我将我享，维羊维牛，维天其右之。仪式刑文王之典，日靖四方。伊嘏文王，既右飨之。我其夙夜，畏天之威，于时保之。</p>",
    "book": "诗经",
    "title": "我将"
}, {
    "author": "佚名",
    "dynasty": "春秋",
    "content": "<p>执竞武王，无竞维烈。不显成康，上帝是皇。自彼成康，奄有四方，斤斤其明。</p>",
    "book": "诗经",
    "title": "执竞"
}, {
    "author": "佚名",
    "dynasty": "春秋",
    "content": "<p>思文后稷，克配彼天。立我烝民，莫菲尔极。贻我来牟，帝命率育，无此疆尔界。陈常于时夏。</p>",
    "book": "诗经",
    "title": "思文"
}, {
    "author": "佚名",
    "dynasty": "春秋",
    "content": "<p>嗟嗟臣工，敬尔在公。王厘尔成，来咨来茹。嗟嗟保介，维莫之春，亦又何求？如何新畲？于皇来牟，将受厥明。明昭上帝，迄用康年。命我众人：庤乃钱镈，奄观铚艾。</p>",
    "book": "诗经",
    "title": "臣工"
}, {
    "author": "佚名",
    "dynasty": "春秋",
    "content": "<p>噫嘻成王，既昭假尔。率时农夫，播厥百谷。骏发尔私，终三十里。亦服尔耕，十千维耦。</p>",
    "book": "诗经",
    "title": "噫嘻"
}, {
    "author": "佚名",
    "dynasty": "春秋",
    "content": "<p>振鹭于飞，于彼西雍。我客戾止，亦有斯容。在彼无恶，在此无斁。庶几夙夜，以永终誉。</p>",
    "book": "诗经",
    "title": "振鹭"
}, {
    "author": "佚名",
    "dynasty": "春秋",
    "content": "<p>丰年多黍多稌，亦有高廪，万亿及秭。为酒为醴，烝畀祖妣。以洽百礼，降福孔皆。</p>",
    "book": "诗经",
    "title": "丰年"
}, {
    "author": "佚名",
    "dynasty": "春秋",
    "content": "<p>有瞽有瞽，在周之庭。设业设虡，崇牙树羽。应田县鼓，鞉磬柷圉。既备乃奏，箫管备举。喤々厥声，肃雍和鸣，先祖是听。我客戾止，永观厥成。</p>",
    "book": "诗经",
    "title": "有瞽"
}, {
    "author": "佚名",
    "dynasty": "春秋",
    "content": "<p>有来雝雝，至止肃肃。相维辟公，天子穆穆。于荐广牡，相予肆祀。假哉皇考！绥予孝子。</p>",
    "book": "诗经",
    "title": "雝"
}, {
    "author": "佚名",
    "dynasty": "春秋",
    "content": "<p>有客有客，亦白其马。有萋有且，敦琢其旅。有客宿宿，有客信信。</p>",
    "book": "诗经",
    "title": "有客"
}, {
    "author": "佚名",
    "dynasty": "春秋",
    "content": "<p>于皇武王！无竞维烈。允文文王，克开厥后。嗣武受之，胜殷遏刘，耆定尔功。</p>",
    "book": "诗经",
    "title": "武"
}, {
    "author": "佚名",
    "dynasty": "春秋",
    "content": "<p>闵予小子，遭家不造，嬛嬛在疚。于乎皇考，永世克孝。念兹皇祖，陟降庭止。维予小子，夙夜敬止。于乎皇王，继序思不忘。</p>",
    "book": "诗经",
    "title": "闵予小子"
}, {
    "author": "佚名",
    "dynasty": "春秋",
    "content": "<p>访予落止，率时昭考。于乎悠哉，朕未有艾。将予就之，继犹判涣。维予小子，未堪家多难。绍庭上下，陟降厥家。休矣皇考，以保明其身。</p>",
    "book": "诗经",
    "title": "访落"
}, {
    "author": "佚名",
    "dynasty": "春秋",
    "content": "<p>敬之敬之，天维显思，命不易哉。无曰高高在上，陟降厥士，日监在兹。维予小子，不聪敬止。日就月将，学有缉熙于光明。佛时仔肩，示我显德行。</p>",
    "book": "诗经",
    "title": "敬之"
}, {
    "author": "佚名",
    "dynasty": "春秋",
    "content": "<p>猗与漆沮，潜有多鱼。有鳣有鲔，鲦鲿鰋鲤。以享以祀，以介景福。</p>",
    "book": "诗经",
    "title": "潜"
}, {
    "author": "佚名",
    "dynasty": "春秋",
    "content": "<p>载见辟王，曰求厥章。龙旂阳阳，和铃央央。鞗革有鸧，休有烈光。率见昭考，以孝以享。以介眉寿，永言保之，思皇多祜。烈文辟公，绥以多福，俾缉熙于纯嘏。</p>",
    "book": "诗经",
    "title": "载见"
}, {
    "author": "佚名",
    "dynasty": "春秋",
    "content": "<p>予其惩，而毖后患。莫予荓蜂，自求辛螫。肇允彼桃虫，拚飞维鸟。未堪家多难，予又集于蓼。</p>",
    "book": "诗经",
    "title": "小毖"
}, {
    "author": "佚名",
    "dynasty": "春秋",
    "content": null,
    "book": "诗经",
    "title": "载芟"
}, {
    "author": "佚名",
    "dynasty": "春秋",
    "content": null,
    "book": "诗经",
    "title": "丝衣"
}, {
    "author": "佚名",
    "dynasty": "春秋",
    "content": null,
    "book": "诗经",
    "title": "酌"
}, {
    "author": "佚名",
    "dynasty": "春秋",
    "content": null,
    "book": "诗经",
    "title": "赉"
}, {
    "author": "佚名",
    "dynasty": "春秋",
    "content": "<p>駉駉牡马，在坰之野。薄言駉者，有驈有皇，有骊有黄，以车彭彭。思无疆思，马斯臧。</p>",
    "book": "诗经",
    "title": "駉"
}, {
    "author": "佚名",
    "dynasty": "春秋",
    "content": null,
    "book": "诗经",
    "title": "良耜"
}, {
    "author": "佚名",
    "dynasty": "春秋",
    "content": null,
    "book": "诗经",
    "title": "般"
}, {
    "author": "佚名",
    "dynasty": "春秋",
    "content": null,
    "book": "诗经",
    "title": "桓"
}, {
    "author": "佚名",
    "dynasty": "春秋",
    "content": "<p>猗与那与！置我鞉鼓。奏鼓简简，衎我烈祖。汤孙奏假，绥我思成。鞉鼓渊渊，嘒嘒管声。既和且平，依我磬声。于赫汤孙！穆穆厥声。庸鼓有斁，万舞有奕。我有嘉客，亦不夷怿。自古在昔，先民有作。温恭朝夕，执事有恪，顾予烝尝，汤孙之将。</p>",
    "book": "诗经",
    "title": "那"
}, {
    "author": "佚名",
    "dynasty": "春秋",
    "content": "<p>有駜有駜，駜彼乘黄。夙夜在公，在公明明。振振鹭，鹭于下。鼓咽咽，醉言舞。于胥乐兮！</p>",
    "book": "诗经",
    "title": "有駜"
}, {
    "author": "佚名",
    "dynasty": "春秋",
    "content": "<p>思乐泮水，薄采其芹。鲁侯戾止，言观其旂。其旂茷茷，鸾声哕哕。无小无大，从公于迈。</p>",
    "book": "诗经",
    "title": "泮水"
}, {
    "author": "佚名",
    "dynasty": "春秋",
    "content": "<p>閟宫有侐，实实枚枚。赫赫姜嫄，其德不回。上帝是依，无灾无害。弥月不迟，是生后稷。降之百福。黍稷重穋，稙稚菽麦。奄有下国，俾民稼穑。有稷有黍，有稻有秬。奄有下土，缵禹之绪。后稷之孙，实维大王。居岐之阳，实始剪商。至于文武，缵大王之绪，致天之届，于牧之野。无贰无虞，上帝临女。敦商之旅，克咸厥功。王曰叔父，建尔元子，俾侯于鲁。大启尔宇，为周室辅。</p>",
    "book": "诗经",
    "title": "閟宫"
}, {
    "author": "佚名",
    "dynasty": "春秋",
    "content": "<p>天命玄鸟，降而生商，宅殷土芒芒。古帝命武汤，正域彼四方。</p>",
    "book": "诗经",
    "title": "玄鸟"
}, {
    "author": "佚名",
    "dynasty": "春秋",
    "content": "<p>浚哲维商，长发其祥。洪水芒芒，禹敷下土方。外大国是疆，幅陨既长。有娀方将，帝立子生商。</p>",
    "book": "诗经",
    "title": "长发"
}, {
    "author": "佚名",
    "dynasty": "春秋",
    "content": "<p>挞彼殷武，奋伐荆楚。深入其阻，裒荆之旅。有截其所，汤孙之绪。</p>",
    "book": "诗经",
    "title": "殷武"
}, {
    "author": "佚名",
    "dynasty": "春秋",
    "content": "<p>嗟嗟烈祖！有秩斯祜。申锡无疆，及尔斯所。既载清酤，赉我思成。亦有和羹，既戒既平。鬷假无言，时靡有争。绥我眉寿，黄耇无疆。约軧错衡，八鸾鸧鸧。以假以享，我受命溥将。</p>",
    "book": "诗经",
    "title": "烈祖"
}]
